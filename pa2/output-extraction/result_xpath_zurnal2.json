{
    "author": "A. L.",
    "publishedTime": "19. April 2021, ob 14:49",
    "title": "Novi elektri\u010dni audi A6 nam bo slu\u017eil tudi namesto \"drive-in\" kina",
    "viewCount": "4119",
    "lead": "Audi je storil velik korak naprej in napovedal elektri\u010dno generacijo svojega osrednjega modela A6.",
    "content": "Audi je na avtosalonu v \u0160anghaju predstavil koncept A6 e-tron. Pomemben je iz \u0161tevilnih razlogov. Gre za prvi tradicionalni \"A\" model, ki prehaja na elektriko, poleg tega pa uvaja povsem novo elektri\u010dno platformo PPE, ki jo bodo\u00a0uporabljali pri Audiju tudi za druga vozila, pa tudi \u0161ir\u0161e v koncernu Volkswagen. Razvijali so jo namre\u010d skupaj s Porschejem in bo slu\u017eila tudi za naslednjega macana. \u017de leta 2922 bodo na modularni platformi pri Audiju predstavili \u0161e SUV modela iz razreda C in B, napovedujejo pri znamki. Verjetno bosta to Q5\u00a0in Q6, oba s pripono e-tron. Audi Audi Nazaj h konceptu\u00a0A6. Gre za elektrifikacijo izjemno pomembnega modela, saj so pri Audiju vse od 1968 gojili in definirali limuzino vi\u0161jega srednjega razreda. Do leta 1994 se je imenovala audi 100, po tistem pa A6.\u00a0 Vmes je nastalo \u0161e ve\u010d karoserijskih razli\u010dic, razvijal se je tudi pogon, \u017ee dve leti je na trgu priklju\u010dni hibrid. Zdaj pa razmi\u0161ljajo povsem elektri\u010dno. Koncept A6 e-tron je 4,96 metra dolg avto. \u010ceprav ima videz limuzine, je pravzaprav petvratnik, saj so prtlja\u017ena vrata spojena s steklom. Oblikovno se zdi koncept zvest Audijevemu pristopu s potezami, ki zagotavljajo prepoznavnost, a tudi potrebno aerodinamiko. Tako ima koeficient upora vsega Cd 0,22. Svetila so naslednja stopnja razvoja po matri\u010dnih \u017earometih. Zdaj jih imenjujejo digitalni matri\u010dni \u017earometi, ki so glede na opisano bolj podobni projektorju, saj zmorejo cesto in okolico osvetljevati s \"kino\" sliko. Dokaz? Avto zmore projicirati potek videoigre\u00a0na steno pred seboj in s tem morda napoveduje novo obliko uporabe avta, medtem ko potniki \u010dakajo na polno baterijo. Tudi zadnja svetila so nadgradnja OLED tehnologije s sposobnostjo \"risanja\" razli\u010dnih vzorcev in svetlobnih znakov. Audi Koncept je obarvan v posebno \"helio\" sivo barvo, ki ima poleg oblikovne funkcije tudi vsebinsko. Z njeno pomo\u010djo namre\u010d avto odbija ve\u010d son\u010dne toplote in tako\u00a0omogo\u010da dr\u017eati temperaturo baterije tudi v toplem vremenu dovolj nizko. Menda bo celo potreba po vklopu klimatske naprave za potni\u0161ko kabino precej manj pogosta. 100 kW baterija je shranjena v sredinskem delu avta. Tako kot e-tron GT ali porsche taycan izrablja\u00a0800-voltno omre\u017eje, kat zagotavlja tudi zelo hitre polnilne \u010dase. V 10 minutah priklopa na primerni polnilnici naj bi avto dobil dovolj energije za nadlajnih 300 km poti. Skupni doseg koncepta je sicer \"preko\" 700 kilometrov. Elektromotorja sta dva, vsak na svoji osi. Skupna mo\u010d je 350 kW, navora je kar 800 Nm. Do 100 km/h pospe\u0161i v manj kot \u0161tirih sekundah. Ko bo avto serijski, bo na voljo tudi \u0161ibkej\u0161a razli\u010dica, verjetno z enim motorjem. Do \"stotke\" bo pospe\u0161ila v \u0161e vedno hitrih sedmih sekundah. Audi Glede na Audijevo tradicijo prikazovanja \"skoraj\" serijskih konceptov lahko elektri\u010dnega A6 pri\u010dakujemo prav kmalu, zelo verjetno \u017ee jeseni. Do takrat bomo morali ugibati, kak\u0161na bo notranjost, saj fotografij niso pokazali. dezurni@zurnal24.si "
}