{
    "author": "Gregor Prebil",
    "publishedTime": "22. April 2021, ob 9:55",
    "title": "Volkswagen razkril novega pola, tudi ceno!",
    "viewCount": "4415",
    "lead": "Novi polo je bolj \u0161porten, povsem digitaliziran in tudi ve\u010dji ter prostornej\u0161i. Tehnolo\u0161ko gledano bi ga lahko ozna\u010dili za malega passata.",
    "content": "Na Volkswagnovi digitalni tiskovni konferenci smo spoznali novega pola. Po 45 letih gre danes za Volkswagnovo ikono. Gre za sedmo generacijo kompaktnega mestnega avtomobila, ki so jih do zdaj prodali \u017ee ve\u010d kot 18 milijonov. V \u010dasu, ko se najve\u010d pi\u0161e o elektri\u010dnih avtomobilih, polo ostaja med najbolje prodajanimi modeli na trgu. Pri nas smo jih v prvih treh mesecih leta registrirali 311, kar pomeni dobrih 100 novih polov na mesec. Volkswagen Preizkus Avto Obrnite kot ho\u010dete, \"slovenceljski\" golf \u0161e vedno odli\u010den Dolg seznam serijske opreme Novi polo je \u0161el v korak s \u010dasom, torej po poti vozil, ki mariskaj zmorejo sama, kar mu omogo\u010da modularna platforma. To pomeni, da boste v novem polu, ki so mu v Wolfsburgu namenili veliko bolj dinami\u010dne, mi\u0161i\u010daste linije, dobili tehnologijo, ki jo poznamo iz precej ve\u010djih in dra\u017ejih vozil. Brez te\u017eav ga ozna\u010dimo za malega passata. \u010ceprav so danes tudi njegovi konkurenti tehnolo\u0161ko napredni in digitalizirani, pa Nemci pri polu upe polagajo v serijsko opremo. Volkswagen Karavan Avto Ne, to ni nov passat, to je arteon shooting brake Pojdimo po vrsti. Zunanji gabariti so ve\u010dji, a predvsem na ra\u010dun podalj\u0161anja odbija\u010dev in motorne maske, za katere so diskretno skrili vse senzorje in radarje, ki omogo\u010dajo, da tehnologije v marsi\u010dem med vo\u017enjo pomagajo vozniku in vo\u017enjo delajo udobnej\u0161o. Natan\u010dno oko bo hitro ugotovilo, da so spremenjeni tako odbija\u010di kot pokrov motorja, najbolj opazen nov element na zunanjosti pa so nove sprednje inteligentne IQ lu\u010di, ki so povezane s svetlobnim mostom preko maske hladilnika. LED tehnologija je po novem pri polu standardna, IQ \u017earometi pa vseskozi svetijo s polno mo\u010djo in svetlobo prilagajajo glede na dogajanje v prometu. Z novo osvetlitvijo bo polo prepoznaven na dale\u010d tudi pono\u010di. Opcijsko bodo na voljo tudi LED matri\u010dni \u017earometi, ki so sicer zna\u010dilni za vozila vi\u0161jih razredov. Precej spremenjene so tudi zadnje LED lu\u010di, ki prilagajajo grafi\u010dno podobno \u2013 na primer koo zaviramo. Volkswagen Strategija Avto Volkswagen je povedal, kako bo pocenil avte Tudi tehnolo\u0161ko na nivoju ve\u010djih Volkswagnov Tudi kabina je precej ve\u010dja, saj je medosje raztegnjeno za devet centimetrov. To se bo najbolj poznalo pri udobju sedenja v drugi vrsti. Polo je serijsko digitalizirana. Serijski so tako digitalni merilniki (8-pal\u010dni, za dopla\u010dilo 10-pal\u010dni), osrednji zaslon lahko meri najve\u010d 9,2-palca (serijski meri 6,5 palca). Serijski je tudi multifunkcijski volan, nova generacija zabavno-informacijskega sistema, ki omogo\u010da povezavo s spletom. Serijsko opremljen z integrirano enoto OCU (Onboard Connectivity Unit) skupaj z eSIM-kartico. Prek zaslona na dotik se upravlja s samodejno klimatsko napravo, podobno kot velja tudi za ve\u010dje modele, tiguan, passat in arteon. Tudi s tehni\u010dnega vidika je kompaktni \u0161tirivratni model mo\u010dno podoben Volkswagnom iz vi\u0161jih razredov. Novi polo je po zagotovilih tovarne prvo vozilo v svojem razredu, ki je na voljo z opcijsko funkcijo IQ.DRIVE Travel Assist. Ta zdru\u017euje funkcije, vklju\u010dno z novim napovednim ACC (prilagodljivi tempomat) in sistemom Lane Assist, ki omogo\u010dajo delno avtomatizirano vo\u017enjo do hitrosti do 210 km/h. Volkswagen Test Avto ID.3: Volkswagnov revolucionar To vozniku prina\u0161a \u0161tevilne prednosti, \u0161e posebej, ko sistem sodeluje v povezavi s podatki navigacijske naprave in ve\u010dfunkcijske kamere na vetrobranskem steklu, ki nadzoruje dogajanje v prometu pred vozilom. Vozilo zna delno v prometu voziti samo. Prepoznava vse prometne znake in omejitve hitrosti in temu prilagaja hitrost vozila. Pred tem je imel zgolj tempomat, ki je omogo\u010dal prilagajanje hitrosti do vozil spredaj, zdaj pa s pomo\u010djo novega asisten\u010dnega sistema vozi delno avtomatizirano. Po trku prepre\u010di novi trk Pri Volkswagnu zagotavljajo, da bo vsak polo standardno opremljen z razli\u010dnimi asisten\u010dnimi sistemi, kot je sistem za samodejno zaviranje v sili spredaj, ki vklju\u010duje mestni sistem za zaviranje v sili in zdaj tudi sistem za pomo\u010d pri menjavanju pasu. Senzorji na boku in zadku opozarjajo na prihajajo\u010di promet od zadaj, spremljajo tudi kolesarje. Volkswagen Avto Volkswagen presenetil z novim malim SUV Polo ima tudi sistem za opozarjanje voznika, \u010de slednji ni ve\u010d zbran. V tem primeru mu po\u0161lje zvo\u010dno opozorilo, ki traja pet sekund. Poleg tega se mu na digitalnih merilnikih prika\u017ee opozorilo, da si vzame odmor. \u010ce ga voznik v naslednjih 15 minutah ignorira, se opozorilo pojavi ponovi. Pri Volkswagnu izpostavljajo tudi samodejni zavorni sistem po trku. Pribli\u017eno \u010detrtina vseh nesre\u010d, pri katerih nastanejo telesne po\u0161kodbe, nastane zaradi ve\u010d zaporednih trkov. Avtomatski sistem za zaviranje v polu zato po trku pomaga prepre\u010diti sekundarna tr\u010denja ali zmanj\u0161ati njihov vpliv. Po za\u010detnem trku samodejni zavorni sistem spro\u017ei zaviranje - v mejah sistema in \u0161e preden lahko voznik reagira. Volkswagen Prvi\u010d R-line Velika novost je paket opreme R-line, za tiste, ki stavijo na bolj dinami\u010dne poudarke zunanjosti, dobra novica pa je tudi, da kasneje sledi polo GTi. \u0160e en nov dodatek je sredinska zra\u010dna blazina. Ta zra\u010dna blazina se na voznikovi strani na naslonu zadnjega sede\u017ea v primeru nesre\u010de odpre proti sredini; prepre\u010duje, pa, da bi voznik in sopotnik med trkom tr\u010dil drug v drugega. \u0160e ena varnostna novost je zategovalnik varnostnega pasu, ki zategne varnostni pas okoli medenice. Volkswagen Novo pri nas Avto Volkswagen k nam pripeljal prvi elektri\u010dni SUV Tudi na plin Polo bo \u017ee od za\u010detka prodaje na voljo s \u0161tirimi trivaljni motorji, dizla \u017ee nekaj \u010dasa ni ve\u010d v ponudbi, ostaja pa razli\u010dica na zemeljski plin CNG. Bencinski motorji zmorejo 59 kW (80 KM), 70 kW (95 KM) in 81 kW (110 KM). Motor z mo\u010djo 70 kW bo na voljo z opcijskim 7-stopenjskim menjalnikom z dvojno sklopko (DSG), medtem ko bo ta menjalnik standarden pri razli\u010dici motorja z 81 kW. Poleg tega bo polo spet na voljo kot 1.0 TGI s pogonom na zemeljski plin/bencin. 1.0 TGI zmore 66 kW (90 KM). Vsi motorji so trivaljni s prostornino 999 cm. Od razli\u010dice s 70 kW in naprej so opremljeni s turbopolnilnikom. Cena za vstopni model pola v Nem\u010diji bo manj kot 16 tiso\u010dakov. Slovenske cene \u0161e niso znane. "
}